Delo koje je odmah po objavljivanju 1972. godine dočekano kao pravo otkriće. Kritika ga je ocenila kao svojevrsnu antitezu Volterovom Kandidu, a roman je odredio i svoga pisca kao pripadnika malobrojne ali dragocene porodice takozvanih „pisaca jednog romana“. Glavni junak, Ignaciје Rajli iz Nju Orleansa je intelektualac britke ali destruktivne inteligencije i grotesknog tela u istoj takvoj odeći, nezainteresovan za ljubav, standardno zaposlenje i uobičajene karijere. Ovaj pobunjenik protiv svega i svih, razapet između morala i pragmatizma, varira od tragikomičnog lika koji izaziva sažaljenje i smeh, do negativca. Dok njegovi rezoni nisu lišeni razuma, način na koji ih sprovodi jeste, čime autor stvara parodijsku sliku društva i karikiranje uzaludnih revolucija. Sjajna, izazovna farsa falstafskih razmera verovatno da je najpribližniji opis ovog blistavog romana. 